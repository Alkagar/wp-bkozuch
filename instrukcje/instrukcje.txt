Instrukcja korzystania z systemu WordPress
==========================================

System WordPress jest bardzo intuicyjny i dzięki panelowi administracyjnemu można w łatwy sposób zarządzać większością jego funkcji. Aby zalogować się do panelu należy otworzyć w przeglądarce link:

+ [http://kozuch.info/wp-admin](http://kozuch.info/wp-admin)

i użyć nazwy użytkownika i hasła przesłanego w odrębnym mailu. Poniżej omówione są poszczególne, najważniejsze elementy niezbędne podczas codziennej administracji stroną internetową.

Dodawanie nowych stron lub wpisów na blogu
------------------------------------------

System WordPress pozwala na dodawanie dwóch typów tekstów:

+ __wpisów__

	Są to standardowe wpisy na blogu opisujące aktualne wydarzenia. 

	W Pani przypadku można je traktować jako nowości, aktualności dotyczące Pani kariery naukowej, informacje o egzaminach lub wymaganiach na następne zajęcia itp. 

+ __stron__

	Są to statyczne treści, które pozostają zawsze w tym samym miejscu - bez względu na upływający czas zawsze znajdują się w danym menu i dostępne są pod tym samym adresem. Nie wyklucza to możliwości edytowania ich.

	W Pani przypadku można je wykorzystać jako strony z informacjami 'O mnie', 'Publikacje', 'Przedmioty', 'Materiały na konkretne przedmioty' itd.

### Dodawanie nowych tekstów

Obydwa rodzaje tekstów dodaje się poprzez wybranie z menu z lewej strony zakładki wpisy lub strony (odpowiednio). Po jej kliknięciu pokazuje się lista wszystkich utworzonych wpisów i stron oraz po lewej stronie rozwija się dodatkowa lista możliwości dotycząca wybranej zakładki. W obydwu przypadkach pojawia się tam opcja _'dodaj nowy'_. Po jej wybraniu pojawi się formularz dodawania nowych tekstów. Tutaj właśnie wpisuje się ich treść.

### Tłumaczenie wpisów na wiele języków

W formularzu powinny pojawić się dwa pola z tytułem (polski i angielski) oraz duże pole tekstowe w którym można wpisać treść. W górnej części pola tekstowego znajdują się zakładki pozwalające na przełączanie pomiędzy językami. W odpowiednich zakładkach należy wpisać odpowiednie wersje językowe.

Jeśli nie uzupełni się jakiej z wersji językowych (dowolnej) wtedy na stronie będzie wyświetlany komunikat informujący o braku tłumaczenia na dany język oraz informacja o tym w jakim języku ten tekst jest dostępny wraz z linkiem do tekstu w danym języku.


### Dodawanie multimediów (obrazki, dokumenty tekstowe)

System WordPress pozwala także w łatwy sposób zarządzać materiałami multimedialnymi. Podczas dodawania nowego wpisu należy wybrać opcję _'dodaj medium'_ znajdującą się powyżej dużego pola tekstowego, w którym wprowadza się treść strony. 

Spowoduje to otworzenie się okna w którym użytkownik dostanie możliwość importu nowych obrazków, plików _PDF_ lub _docx_. Należy wtedy wybrać opcję _'dodaj pliki'_ umieszczoną pod nagłówkiem _'Wstaw media'_ a następnie nacisnąć przycisk _'Wybierz pliki'_. Te akcje powinny wywołać otworzenie okienka w którym będzie można wskazać który plik ma zostać zaimportowany do systemu. 

Po wysłaniu element powinien pokazywać się w liście dostępnych plików. Wtedy wystarczy go zaznaczyć (tak aby został podświetlony niebieskim obramowaniem) i kliknąć na _'wstaw do wpisu'_. Obrazek od teraz będzie pojawiał się w wprowadzonym wpisie. Od teraz będzie też dostępny w bibliotece multimediów, tak więc będzie można go wykorzystać w innym miejscu strony (inny wpis lub strona).

Zabezpieczanie materiałów dla wybranych grup użytkowników
---------------------------------------------------------

Podczas dodawania wpisu po prawej stronie znajduje się tabelka o nazwie _'access restriction'_ w której aktualnie znajdują się kilka tymczasowo utworzonych grup. Aby wyświetlać daną stronę tylko dla wybranych grup użytkowników należy przed jej zapisem wybrać w niej odpowiednią grupę użytkowników. Można także wybrać kilka na raz, wtedy wszyscy użytkownicy będący w jednej lub w drugiej grupie będą mieli dostęp do tworzonej strony.  

### Dodawanie nowych użytkowników

Aby użytkownicy mogli się zalogować należy utworzyć im indywidualne konta (jedno konto może być współdzielone przez wiele osób, np. jedną grupę lub słuchaczy na jednym z przedmiotów).

Dodawać konta można po wybraniu z menu z lewej strony opcji _'użytkownicy'_ &raquo; _'dodaj nowego'_. Wymaganymi polami przy tworzeniu użytkownika są:

+ __nazwa__ - jednoznacznie identyfikująca użytkownika,
+ __email__ - nie koniecznie musi być to prawdziwy adres email ale musi mieć format simple@example.com,
+ __hasło__ - hasło dla użytkownika,
+ __wysyłanie hasła__ - jeśli podaje Pani nieistniejący adres proszę nie zaznaczać tego pola,
+ __rola__ - w roli przy zakładaniu kont dla Pani studentów proszę zawsze zaznaczać opcję _'subskrybent'_,

Po utworzeniu użytkownika należy go później odpowiednio skonfigurować. Należy:

+ usunąć jego rolę:

    W menu po lewej stronie _'użytkownicy'_ &raquo; _'wszyscy użytkownicy'_ należy najechać na nazwę użytkowika a później na opcję _'edytuj'_, która automatycznie pojawi się pod kursorem po najechaniu myszką na nazwę użytkownika. Następnie należy odnaleźć opcję _'rola'_ i wybrać _'brak roli na tej witrynie'_. Teraz należy zapisać formularz przyciskiem _'zaktualizuj konto użytkownika'_, który znajduje się na samym dole strony.

+ dodać użytkownika do odpowiedniej grupy:

    W menu po lewej stronie _'użytkownicy'_ &raquo; _'wszyscy użytkownicy'_ należy zaznaczyć checkbox znajdujący się na lewo od nazwy użytkownika i w rozwijanej liście znajdującej się nad listą użytkowników oznaczonej jako _'selected to / from group'_ wybrać nazwę grupy do której chcemy dodać (usunąć) zaznaczonego użytkownika. Następnie należy kliknąć odpowiedni przycisk znajdujący się na lewo od rozwijanego menu _'add'_ lub _'remove'_ w zależności czy chcemy dodać czy usunąć z wybranej przed chwilą grupy.

### Dodawanie nowych uprawnień

Aby łatwo rozróżnić którzy użytkownicy mogą przeglądać wybrane materiały należy utworzyć uprawnienia opisujące w zrozumiały sposób ich prawa dostępu. Definicję uprawnień wykonuje się w menu z lewej strony _'groups'_ &raquo; _'capabilities'_ &raquo; _'new capability'_. W tym formularzu jedynym wymaganym polem jest nazwa uprawnienia _'capability'_. Nazwa ta powinna jednoznacznie wskazywać do których materiałów użykownicy będą mieli dostęp ponieważ od tej pory tylko nią będziemy się posługiwać. 

Zalecałbym tworzenie nazw uprawnień z wybranym wcześniej prefiksem np: 

+ read\_access\_grupa\_pierwsza
+ read\_access\_grupa\_druga

Dzięki takiemu nazewnictwu we wszystkich listach grupy te będą wyświetlane koło siebie i łatwo będzie je odnaleźć. Formularz zapisujemy klikając na przycisk _'add'_.

Aby dodane właśnie uprawnienia pojawiały się na liście możliwych do wyboru przy tworzeniu nowego wpisu należy je aktywować. operację tą robi się w menu: _'groups'_ &raquo; _'options'_ w sekcji _'capabilities'_. Należy tam zaznaczyć checkbox przy każdym z uprawnień które chcemy mieć możliwość wybierać przy tworzeniu wpisów. Dzięki wspólnemu prefiksowi powinny wyświetlać się tutaj jeden pod drugim. Zapisujemy formularz przyciskiem _'save'_.

Ostatnią częścią konfiguracji pozalającej na przypisywanie uprawnień jest dodanie grupy i skojarzenie z nią odpowiedniego uprawnienia. Operację tą wykonuje się w menu _'groups'_ &raquo; _'groups'_. Tam należy kliknąć przycisk _'new group'_. Jedynym obowiązkowym polem jest nazwa grupy oznaczona jako pole _'name'_. Należy ją wypełnić tak aby jednoznacznie mówiła do czego dana grupa powinna mieć dostęp. Następnie należy zapisać formularz przyciskiem _'add'_.

Od tej pory na liście grup (_'groups'_ &raquo; _'groups'_) pojawia się nowo utworzona grupa. Teraz należy przypisać do niej utworzone przed chwilą uprawnienie. Należy zaznaczyć checkbox znajdująćy się na lewo od nazwy grupy i z rozwijanego menu nad tabelą z grupami wybrać uprawnienie które chcemy dodać do zaznaczonej grupy. Jeśli użyto zalecanego prefisku 'read_access_' wszystkie utworzone uprawnienia powinny znajdować się koło siebie w rozwiniętej liście. Następnie należy kliknąć _'add'_.

Następnie należy przypisać użytkowników do grup (temat opisany w sekcji powyżej).

Po wykonaniu powyższych operacji została utworzona grupa posiadająca przypisane jej uprawnienia, dająca możliwość wszystkim użytkownikom do niej przypisanym na przeglądanie materiałów które zostały zastrzeżone tylko dla użytkowników posiadających wybrane uprawnienia.


Dodawanie nowej pozycji do menu
-------------------------------

Aby dodać nową pozycję do menu należy pierwsze utworzyć stronę do której nowa pozycja w menu powinna kierować. Dodanie strony opisane zostało w punkcie powyżej.

Następnie należy w menu po lewej stronie odnaleźć _'wygląd'_ &raquo; _'menu'_. Po prawej stronie znajduje się aktualne menu _'menu główne'_. Można zobaczyć jakie elementy znajdują się tam w tym momencie. Aby dodać nowy element należy zaznaczyć go z listy w panelu _'strony'_ i kliknąć przycisk _'dodaj do menu'_. Następnie należy przycisnąć przycisk _'zapisz menu'_. Od tej pory nowy element będzie pojawiał się w menu na stronie.